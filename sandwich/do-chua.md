# Đồ Chua

Dette er en oppskrift på syltet gulrot og daikon.

En herlig miks av søtt, salt, syrlig og crunch som gjør seg veldig godt til for eksempel [Bánh Mì](bahn-mi.md)

Gulrøtter er som regel greit å få tak i, daikon finner du i dagligvare med godt utvalg eller i butikker hvor de selger asiatiske grønnsaker. De kan også gå under navnet vinterreddik eller rettich. De ser ut som digre, hvite gulrøtter egentlig.

## Ingredienser
- 225 gram gulrot (kuttet julienne)
- 225 gram daikon (kuttet julienne)
- 1 ss fint salt

### Lake
- 10 ss hvitt sukker
- 8 ss hvit eddik
- 5 dl vann
- 3 dl kokende vann

## Fremgangsmåte

- skrell og skjær daikon og gulrøtter i fyrstikktynne strimler (kan bruke mandolin)
- bland de i en stor bolle, strø over salt, bland mer og la stå i 15 minutter
- skyll av saltet, rist de godt for å bli kvitt vannet. Ta gjerne opp håndfuller og skvis det av
- fyll de i et egnet glass med tett lokk

### Lag laken

- kok opp 3 dl vann
- ta til siden og løs opp sukkeret
- tøm i eddiken
- tøm i det kalde vannet
- bland godt og ha det over grønnsakene i glasset

## Sylting
La glasset stå fremme i romtemperatur til du er fornøyd med syltingen.
Smak på de etter to dager og deretter daglig til du smiler.

Når du synes de smaker slik du vil setter du glasset i kjøleskap og der kan det holde seg i flere uker.
Når de mister crunchen eller blir for syrlige er det på tide å lage en ny batch.

# Kilder

Jeg har her blitt inspirert av
- [Hungry Huy](https://www.hungryhuy.com/)