# Garlic Rasam

En knallgod suppe som inneholder alt jeg ønsker meg. Masse smak, passe sterk og ganske så kjapp å lage.

Den er for det meste plukket [fra denne oppskriften](https://holycowvegan.net/garlic-rasam-spicy-dal-soup) men er endret litt pga hva jeg hadde for hånden.

## Ingredienser

- 1 dl grønne linser
- 1 ts gurkemeie
- 2 ts salt
- 1 ts sorte sennepsfrø
- 2 ts spisskummenfrø
- 2 ts finhakket grønn chili (kan fint bruke f.eks jalapeños)
- 24 curry leafes
- 30 korianderblader
- 1 tommel stor ingefær finhakket eller raspet
- 1 ss tamarind paste
- 2 ts rasam pulver
- 1 lime
- 1 løk, delt i 2 og skåret i tynne skiver
- 4 store plommetomater delt i terninger
- 7,5 dl vann
- 8 fedd hvitløk
- 1 ss kosonøttolje

## Forarbeid

Bruker du tørkede linser så legg de i bløt 1 time i kaldt vann.
Tøm ut vannet, skyll de og la det renne av seg.

Ta 2 av hvitløksfeddene, lag en mos av de sammen med spisskumenfrø og chili.

## Fremgangsmåte

Ha linser i en kjele sammen med 5 dl vann, gurkemeien og saltet.
Sett det til kok, det skal koke i 20 minutter.

Nå er kunsten å få dette til å klaffe tidsmessig med resten, men ikke noe krise om de koker lenger :-)

- Ta kokosnøttolje i en stor stekepanne på sterk varme
- Når det er varmt tar du oppi sennepsfrøene.
- Når det knitrer bra tar du oppi spisskumen-hvitløk-chili-mosen og lar det frese noe sekunder
- Ta opp i ingefær, de hele hvitløksfeddene, curry leaves, korianderblader og løken
- Fres til løken blir blank og myk før du tar oppi tomatene
- Når tomatene er skikelig mushy tar du i tamarind paste og 2,5 dl vann
- Kok opp, ta i rasam-pulveret, skru ned temperaturen litt og det koke i 5 minutter
- Tøm alt fra stekepannen over i kjelen med linsene og kok opp igjen
- La det koke i 5 minutter til
- Skvis oppi all saften fra limen, rør rundt og smak til med salt
- Ta suppen i skåler og kast litt ekstra korianderblader på toppen til pynt
- Serveres gloheit alene eller sammen med ris eller godt brød
